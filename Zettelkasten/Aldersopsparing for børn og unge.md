# Aldersopsparing for børn og unge
Sidst ændret: 2022-10-02

## Princip

Vil du gerne sikre dit barns pension og maksimere [[Renters rente effekten]] som aldrig før? Det har du nærmest muligheden for med en [[Aldersopsparing]] hvor du kan investere for 5.500 kr/året eller 458 kr/måned for barnet og den kan som alt andet også oprettes lige fra barnet er 0 år.

**Faktaboks: Aldersopsparing**
Icon | Beskrivelse
------------ | ------------
**👶** | Der kan oprettes flere ordninger, men indskudsgrænsen dækker ét samlet beløb.
🧑‍🦳 | Kan oprettes af enten forældre eller bedsteforældre.
💰 | Indskudsgrænse: 5.500 kr/år (2022) - hæves 5 år før folkepensionsalderen.
💸 | 15,3% i årlig lagerbeskatning (PAL-skat).
⏳ | Opsparing bundet til 3 år før folkepensionsalderen (5 år før hvis oprettet før 1. januar 2018).
📈 | Kan investeres frit, men dog maks 20% i aktier fra samme selskab (med undtagelse af danske investeringsforeninger og UCITS godkendte fonde).

Her kan du ligesom den lagerbeskattede aktiesparekonto med fordel overveje investering i en ETF med lave omkostninger. Det kunne igen fx være [iShares Core MSCI World UCITS ETF](https://www.nordnet.dk/markedet/etf-lister/16309430-i-shares-core-msci).