Sidst ændret: 2022-11-12

## Princip
Har du valgt at investere på en [[Aktiesparekonto]] får du glæde af en fast lav SKAT på 17%, men skal tilgengæld betale SKAT hvert år - uanset om din gevinst er realiseret eller ej. I dette dokument har jeg samlet alt, du skal vide for ang. betaling af SKAT og nogle tips til at optimere din aktiesparekonto. 

Har du yderligere spørgsmål så kontakt [SKAT](https://skat.dk/data.aspx?oid=967) direkte, hvis der er noget, du er i tvivl om. 


### 1. Hvad skal du betale i SKAT? 
Din aktiesparekonto beskattes med en årlig SKAT på 17% efter [[Lagerbeskatning]], dvs. alt afkast beskattes både realiserede og urealiserede gevinster (så både aktier, du måtte have solgt og også dem, du har beholdt). 

Skatten beregnes som 17% af dit aktiesparekonto-depots værdistigning for året og fås ved at fratrække depotets værdi på årets sidste dag, ultimo værdi (31/12), fra værdien på årets første dag, primo værdi (1/1).

**Eksempel:** | **Beregning af SKAT på aktiesparekonto** 
------------ | ------------
1 | Du har i 2021 fyldt din aktiesparekonto op til loftet med 102.300 kroner. 
2 | I løbet af året stiger dit depot med 20% i værdi. 
3 | På årets sidste dag står der derfor 122.760 kroner på din aktiesparekonto. 
4 | Du skal i medio januar året efter betale SKAT af årets afkast uanset om du har solgt aktierne eller ej. I dette tilfælde er afkastet på 20.460 kr, så der skal betales **3.478,2 kr** (17%) i SKAT.

Du behøves heldigvis ikke selv at udregne det, du får nemlig helt automatisk besked fra det sted, hvor du har din aktiesparekonto. Det er blot vigtigt at huske, at du hvert år skal have penge til rådighed til at betale denne skat og her kan du enten vælge at sælge værdipapirer eller overføre kontanter til kontoen - også selvom du overstiger indskudsloftet! 
**NB!** 
Dette gælder kun for SKAT betalt i Danmark og derfor ikke evt. kildeskat på udenlandsk udbytte. Vælger du at gøre sidstnævnte kan du derfor også hvert år hæve værdien af det, der står på din aktiesparekonto, da du kan lade dine aktier stå uberørt og betale skatten med andre frie midler. 

Har du haft et tab på dit depot så vil du lave tilsvarende beregning, men med negativt fortegn. Du vil her ikke skulle betale nogen SKAT og i stedet vil den negative skat modregnes i fremtidige års positive beskatning.

### 2. Sådan ser du hvad du skal betale i SKAT   

Bare rolig, du skal nok modtage information fra din bank eller børsmægler om præcis hvad du skal betale i SKAT. Herunder ser du et eksempel fra Danske Bank:

![[Pasted image 20221112230657.png|500]]

Som du kan se, at Daniel havde i 2020 et afkast på 38.841,61 kr og skulle betale 6.603,07 kr i SKAT. Det han gjorde rent lavpraktisk var så at overførd netop det beløb kontant over til hans ASK. 

Du vil sandsynligvis også modtage denne information enten direkte på banken eller børsmæglerens side og/eller også i e-boks. Derudover kan du også altid selv tjekke dit afkast for året. Herunder er det vist, hvordan du gør på Nordnet.

Du logger ind og vælger ‘Mine sider’ og dernæst ‘Porteføljerapport’.
![[Pasted image 20221112230920.png|500]]
Herefter vælger du den ønskede periode, fx 1.1.2021 - 31.12.2021 (se rød firkant under), vælger det ønskede depot (din aktiesparekonto, **NB!** dette er ikke en aktiesparekonto på Nordnet så screenshottet er blot et alm. aktiedepot) og så kan du ved “Valgt periode” se dit afkast (se rød pil nederst til højre).
![[Pasted image 20221112231037.png|500]]
Det er så 17% af det beløb, som du skal betale i SKAT.

### 3. Hvornår skal du betale SKAT? 
Du betaler SKAT d. 15 januar året efter - eller førstkommende hverdag herefter. Det er eksempelvis d. 17 januar i 2022 at beløbet trækkes fra dit depot. **NB!** Beløbet trækkes først d. 15. februar 2022 hvis du har aktiesparekonto ved Nordnet og det er derfor også først muligt at indbetale til at dække skatten i februar!
![[Pasted image 20221112231637.png]]
Beløbet vil trækkes uanset om der er kontanter til rådighed eller ej. Du har indtil slutningen af måneden til at sørge for at dække skatten enten ved salg af værdipapirer eller overførsel af kontanter. Gør du intet vil din bank eller børsmægler sælge værdipapirer på dine vegne for at dække skatten. 

Hvis du har aktiesparekonto ved Saxo Bank kan du herunder se tidslinjen for skattebetaling. Screenshottet er fra [dette link](https://www.help.saxo/hc/da/articles/360035642351-Aktiesparekontoen-Ofte-stillede-sp%C3%B8rgsm%C3%A5l#h_01EY5EJT1GH13Z09ZYW1TPZM1N) hvor du også kan se ofte stillede spørgsmål om aktiesparekontoen. Se ofte stillede spørgsmål til aktiesparekontoen ved Nordnet [her](https://www.nordnet.dk/dk/tjenester/kontotyper/aktiesparekonto).
![[Pasted image 20221112231743.png|600]]

### 4. Hvordan betaler du SKAT?   

Du kan betale på flere måder: 
- Du kan vælge at betale med kontanter, som enten står på dit depot i forvejen eller ved at lave en indbetaling. Laver du en indbetaling skal du være opmærksom på, at du gerne må overskydende indskudsloftet til dækning af alt SKAT betalt i Danmark. Den eneste situation, hvor du ikke betaler SKAT i Danmark vil være ved udbyttebetalende aktier fra et land som har en kildeskat over 0%. 
- Du kan vælge at sælge værdipapirer for at have dækning til at betale skatten. 

⚠️ Husk at din bank eller børsmægler automatisk vil sælge aktie for dig for at dække skatten hvis du ikke selv sørge for at have dækning til at betale den senest i udgangen af januar måned. 

### 5. Ofte stillede spørgsmål 
*Jeg har allerede over 103.500 kr på mine aktiesparekonto. Kan jeg indskyde til at betale min SKAT?* 
- Ja. Du kan altid indskyde tilsvarende beløb til betaling af dansk skat også selvom du er over indskudsloftet. 

*Skal jeg indberette noget til SKAT?* 
- Nej. Alt indberetning foregår helt automatisk. Du skal blot sikre dig, at du har penge på kontoen til at betale skatten inden udgangen af januar.

## Filer og links
![[]]

### Tags
#SKAT