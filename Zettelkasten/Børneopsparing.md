Sidst ændret: 2022-10-02

## Princip
En traditionel børneopsparing kan _kun_ oprettes via banken (og ikke Nordnet eksempelvis). 

Den store fordel ved denne er at alt afkast er **skattefrit.** Derfor kan der også maksimalt indbetales 6.000 kr/år og totalt set 72.000 kr. Se yderligere info i faktaboksen herunder.

**Faktaboks: Børneopsparing:**
Icon | Beskrivelse
------------ | ------------
**👶** | Der kan oprettes **én** børneopsparing per barn.
🧑‍🦳 | Kan oprettes af enten forældre, bedste- eller oldeforældre til barnet.
💰 | Indskudsgrænse: 6.000 kr/år (maksimalt 72.000 kr i alt).
✅ | Ingen skat på hverken renter eller afkast.
⏳ | Bindingstid på mindst 7 år.
⚠️ | Tidligst udbetaling ved 14 år og senest ved 21 år (skal derfor senest oprettes ved 14 år).
📈 | 20%-reglen gælder ved investering som på pensionsdepot, altså maks. 20% i én enkeltaktie (dog altid op til 12.000 kr).

Renten på en børneopsparing er mange steder 0%, hvorfor du bør overveje at investere i en bank med lav rentesats (se oversigt over rentesatser over banker [her](https://www.samlino.dk/boerneopsparing)).

Ved investering bør du overveje en akkumulerende fond og dermed undgå omkostninger ved at skulle geninvestere [[Udbytte]]. Det kan fx være [Storebrand Indeks - Alle Markeder A5 (STIIAM)](https://www.nordnet.dk/markedet/investeringsforeninger-liste/17027505-storebrand-indeks-alle), der er en dansk akkumulerende fond med lav ÅOP på kun 0,31%. Tilbyder din bank ikke investering i Storebrand så overvej evt:
-   Andre danske akkumulerende [[Indeksfonde]] fra fx [Sparinvest](https://www.nordnet.dk/markedet/investeringsforeninger-liste/16670432-sparindex-index-glob) eller [Danske Invest](https://www.nordnet.dk/markedet/investeringsforeninger-liste/16100185-danske-inv-glob).
-   Akkumulerende [[ETF'er]] med lave omkostninger, [fx denne](https://www.nordnet.dk/markedet/etf-lister/16309430-i-shares-core-msci).

Har du/I økonomien til det, vil det være en fordel rent omkostnings- og “tid-i-markedet”-mæssigt at investere 6.000 kr på én gang i starten af hvert år fra 0-11 år, da der herved kun betales kurtage én gang og pengene er hurtigst muligt i markedet.

Når du investerer på en børneopsparing er der store forskelle bankerne imellem. Vær især opmærksom på:
-   Hvilke investeringsprodukter, de tilbyder.
-   Omkostninger forbundet med investering (depot- og handelsgebyrer).


## Oversigt over banker
Her er en oversigt over nogle af landets banker (opdateres løbende).

**Bank** | **Investeringsmuligheder** | **Omkostninger**
------------ | ------------ | ------------
[Jyske Bank](https://www.jyskebank.dk/privat/konti/opsparing/boerneopsparing) | Puljeinvestering samt investering på egen hånd | N/A
[Nordea](https://www.nordea.dk/privat/produkter/opsparing/boerneopsparing.html?WT.srch=1&mc_en=google&mc_cam=Brand%20+%20Investments%20+%20Nora%20Childsavings%20-%20Exact%20-%20Denmark%20-%20PPC&mc_ag=Brand%20+%20Childsavings%20general%20-%20Exact&mc_kw=nordea%20b%C3%B8rneopsparing&mc_mt=e&mc_cid=459122407870&mc_camid=8879783658&mc_agid=111357508990&) | Kan anvende både Nora, investering på egen hånd (kun danske værdipapirer) eller aktiv forvaltning. | N/A
[Nykredit](https://www.nykredit.dk/dit-liv/formue/opsparing/borneopsparing/) | Investering på egen hånd eller aktivt forvaltet. | N/A
[Lån & Spar](https://www.lsb.dk/privat/produkter/boern-teenagere/boerneopsparing) | Investering på egen hånd eller aktivt forvaltet. | 29 kr i kurtage.
[Arbejdernes Landsbank](https://www.al-bank.dk/privat/boern/al-boerneopsparing) | Investering gennem puljer samt investering på egen hånd. | ÅOP fra 1,7% for bankens puljer.
[Danske Bank](https://danskebank.dk/privat/produkter/konti/boerneopsparing#content-list-0-item-6) | Der kan investeres i udvalgte puljer som enten du eller banken sammensætter. | Høj ÅOP (2% og op) og kurtage.
