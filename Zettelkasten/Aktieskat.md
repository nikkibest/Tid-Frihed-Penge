Sidst ændret: 2022-11-13

## Princip
I dette dokument giver jeg et overblik over alt du skal vide når det kommer til indretning af SKAT ift. [[Aktier]]. Husk dette ikke er skatterådgivning, men blot ment som et værktøj til støtte. Jeg har samlet al den information, jeg har kunne finde og forsøgt at videreformidle det bedst muligt. Kontakt altid SKAT hvis du har konkrete spørgsmål til din situation for et bindende svar ([klik her](https://skat.dk/skat.aspx?oid=967)). 

🎥 Jeg ved også at SKAT af aktier kan være en stor bid at sluge, så hvis du har brug for en opsummering kan du se en video på YouTube [her også](https://youtu.be/3ALrZ9Jrvac). 

Du kan også danne dig et visuelt overblik i dette flowchart (kommer snart). 

## FAQ 

🙋 *Skal jeg selv indberette mine gevinster og tab på aktier?* 
Nej, ikke hvis du investerer via en dansk børsmægler (fx Nordnet eller Saxo) eller pengeinstitut (fx din bank). De indberetter automatisk ved årsopgørelsen - dog ikke tab på uregulerede børser (læs mere om det under afsnittet ‘Årsopgørelse)’. Hvis du investerer via en udenlandsk børsmæglere (fx eToro) skal du selv indberette og det skal du også via din forskudsopgørelse hvis du vil betale skatten i løbet af året og spare den rente, der kommer på ved først at indberette ved årsopgørelsen. 

🙋 *Hvad betyder ‘reguleret’ og ‘ikke-reguleret’ marked?* 
Før i tiden blev aktier på et “reguleret marked” kaldt for børsnoterede aktier, og aktier på et “ikke-reguleret marked” kaldt for unoterede aktier. I dag anvendes dog definitionerne hhv. “reguleret” og “ikke-reguleret” marked. Eksempel på et reguleret marked er Københavns Fondsbørs hvorimod børsen, First North, er et ikke-reguleret marked. 

Du kan finde oversigt over de regulerede markeder [her](https://www.skat.dk/skat.aspx?oID=1946259) - hvis et marked ikke er på listen, er det ikke-reguleret. NB. inde på linket for [listen over markeder i EU](https://registers.esma.europa.eu/publication/searchRegister?core=esma_registers_upreg) skal du søge på det marked, du vil undersøge, fx “Nasdaq Copenhagen”. Her vil der stå “Regulated market” hvis det er et reguleret marked og “Multilateral trading facility” hvis det ikke er. Der er også lavet et overblik over de mest handlede børser og deres status ([klik her](https://docs.google.com/spreadsheets/d/1UAYhj7w0gkPGuPOgV4-WdMyNr63x0sPRBheNLVkANeg/copy)). 

🙋 *Hvad med pensionsdepot og aktiesparekonto?* 
Disse er begge lukkede miljøer og her afregnes SKAT direkte med det sted, hvor du har dine depoter hvert år i medio januar. 

## Forskudsopgørelse 

Du kan angive dine forventede tab og gevinster på dine aktier i din forskudsopgørelse for at afvikle skatten i løbet af året og dermed  

1) Undgå at betale 1,8% i rente ved først at betale via din årsopgørelse ✅ 

2) Slippe for en “overraskelse” ved årsopgørelsen ved du har betalt løbende ✅ 

Gennemgang af felterne (se evt. også [denne video](https://youtu.be/Bw44Axo0ncw)) 

### 1. Dansk Aktieindkomst (udbytteskat indeholdt) 

De følgende felter anvendes til at indtaste dit forventede udbytte fra danske aktier, altså aktier med Danmark som oprindelsesland. 

**Felt 501:** Udbytte fra danske aktier på et reguleret marked i et dansk depot før udbytteskat (27% trækkes automatisk). 
- Fx udbytte fra Novo Nordisk investeret i via Nordnet, Saxo eller din bank. 

**Felt 505:** Udbytte fra danske aktier på et reguleret marked i et udenlandsk depot før udbytteskat. 
- Fx udbytte fra Novo Nordisk investeret i via eToro, Digero eller anden udenlandsk platform. 

**Felt 310:** Udbytte fra danske aktier på et ikke-reguleret marked i et dansk depot før udbytteskat. 
- Fx udbytte fra virksomheder på Spotlight eller First North via Nordnet, Saxo eller din bank. 

**Felt 316:** Udbytte fra danske aktier på et ikke-reguleret marked i et udenlandsk depot før udbytteskat. 
- Fx udbytte fra virksomheder på Spotlight eller First North på eToro eller Digero. 

Du kan også se det samlet i oversigten herunder. Personligt indberetter jeg udbytte primært i 501.

**Hvad?** | **Hvor?** | **Depot?** | **Indberettes** 
------------ | ------------ | ------------ | ------------
Udbytte fra danske aktier | Reguleret marked | Dansk depot | Felt 501 
Udbytte fra danske aktier | Reguleret marked | Udenlandsk depot  | Felt 505 
Udbytte fra danske aktier  | Ikke-reguleret marked  | Dansk depot  | Felt 310 
Udbytte fra danske aktier  | Ikke-reguleret marked  | Udenlandsk depot  | Felt 316 


### 2. Dansk Aktieindkomst (udbytteskat ikke indeholdt) 
De følgende felter anvendes til at indtaste dit forventede tab eller gevinst fra kursstigninger på dine danske aktier. 

**Felt 502:** Gevinst/tab fra danske aktier på et reguleret marked i et dansk depot. Skriv minus foran tab og tab fra tidligere år skal indberettes i felt 849.  
- Fx salg af Vestas aktier på din Nordnet konto. 

**Felt 624:** Udbytte fra aktier optaget på et reguleret marked hvor der ikke er indeholdt dansk udbytteskat. 
- Dette felt kan fx inkludere udbytte fra obligationsbaserede investeringsforeninger, hvor der ikke er indeholdt dansk udbytteskat. 

**Felt 312:** Gevinst/tab fra danske aktier på et ikke-reguleret marked samt udbytte, hvor der ikke er indeholdt dansk udbytteskat i et dansk depot. NB. Har du tab fra tidligere år skal det indberettes i felt 890. 
- Fx salg af Freetrailer aktier på din Nordnet konto. 

**Felt 345:** Gevinst/tab på aktier fra aktiebaserede investeringsselskaber. 
- Fx i fonde fra Danske Invest eller Sparinvest. 

Se også oversigten herover. Det mest hyppigst anvendte er felt 502 - nemlig gevinst og tab fra danske aktier på et reguleret marked. 

**Hvad?** | **Hvor?** | **Depot?** | **Indberettes** 
------------ | ------------ | ------------ | ------------
Gevinst/tab fra danske aktier | Reguleret marked  | Dansk depot  | Felt 502 
Udbytte fra unoterede aktier  | Reguleret marked  | -  | Felt 624 
Gevinst/tab fra danske aktier + udbytte fra unoterede aktier  | Ikke-reguleret marked  | Dansk depot  | Felt 312 
Gevinst/tab fra aktiebaserede investeringsselskaber  | -  | -  | Felt 345 


### 3. Udenlandsk Aktieindkomst (udbytteskat indeholdt) 

De følgende felter anvendes til at indtaste dit forventede udbytte fra udenlandske aktier, altså aktier med andet land end Danmark som oprindelsesland. 

**Felt 509:** Udbytte fra udenlandske aktier på et reguleret marked i et dansk depot før skat. 
- Samme som felt 501, men for udenlandske aktier. Undgå dobbeltbeskatning med felt 540! 

**Felt 503:** Udbytte fra udenlandske aktier på et reguleret marked i et udenlandsk depot før skat. 
- Undgå dobbeltbeskatning - husk felt 539! 

**Felt 313:** Udbytte fra udenlandske aktier på et ikke-reguleret marked i et ikke-dansk depot. 
- Hvis du investerer i udenlandske aktier fx ved eToro eller Degiro på et ikke reguleret marked. 

### 4. Betalt udenlandsk udbytteskat 

Udbytte fra aktier med oprindelsesland uden for Danmark. Se mere [her også](https://youtu.be/JE4yCmJz2mw) og tjek også live Q&A nr. 15 om netop dette emne. 

**Felt 540:** Betalt udenlandsk udbytteskat af udenlandske aktier på et reguleret marked i et dansk depot.  
- Har du fået udbytte fra udenlandske aktier? Skriv dit betalte udenlandske udbytteskat her! 

**Felt 539:** Betalt udenlandsk udbytteskat af udenlandske aktier i et ikke-dansk depot. 
- Samme som 540, men ved investering via en udenlandsk børsmægler. 

Se også oversigten herunder. Igen vil den øverst række være den de fleste, vil anvende, nemlig felt 509 til udbytte fra udenlandske aktier på reguleret marked i dansk depot. Hvis der i oprindelseslandet for den udenlandske aktier trækkes en kildeskat, så skal du huske at angive den i felt 540 (dansk depot) eller felt 539 (hvis udenlandsk depot). 

**Hvad?** | **Hvor?** | **Depot?** | **Indberettes** 
------------ | ------------ | ------------ | ------------
Udbytte fra udenlandske aktier | Reguleret marked  | Dansk depot  | Felt 509 
Betalt udenlandsk udbytteskat af udenlandske aktier  | Reguleret marked  | Dansk depot  | Felt 540 
Udbytte fra udenlandske aktier  | Reguleret marked  | Udenlandsk depot  | Felt 503 
Betalt udenlandsk udbytteskat af udenlandske aktier  | Reguleret marked  | Udenlandsk depot  | Felt 539 
Udbytte fra udenlandske aktier  | Ikke-reguleret marked  | Udenlandsk depot  | Felt 313 

### 5. Udenlandsk Aktieindkomst (udbytteskat ikke indeholdt) 
De følgende felter anvendes til at indtaste dit forventede tab eller gevinst fra kursstigninger på dine udenlandske aktier. 

**Felt 504:** Gevinst/tab fra udenlandske aktier på et reguleret marked i et dansk depot. 
- Samme som felt 502, men for udenlandske aktier.  Fx afkast fra salg af dine Apple aktier på Nordnet. 

**Felt 314:** Gevinst/tab og udbytte fra udenlandske aktier på et ikke-reguleret marked i et dansk depot. 
- Samme som felt 312, men udenlandske aktier. 

**Felt 375:** Gevinst/tab på aktier fra aktiebaserede udenlandske investeringsselskaber  
- Samme som felt 345 men udenlandske, så fx ETF’er fra iShares. 

Se også oversigten. Du vil sandsynligvis skulle bruge felt 504 oftest, men både 314 og 375 kan du også komme ud for at bruge hvis du enten handler ikke på ikke-regulerede markeder eller har ETF’er i din portefølje. 

**Hvad?** | **Hvor?** | **Depot?** | **Indberettes** 
------------ | ------------ | ------------ | ------------
Gevinst/tab fra udenlandske aktier | Reguleret marked | Dansk depot | Felt 504 
Gevinst/tab fra udenlandske aktier | Ikke-reguleret marked | Dansk depot | Felt 314 
Gevinst/tab fra aktiebaserede udenlandske investeringsselskaber | - | - | Felt 375 

### 6. Tab fra tidligere år 
Har du tabt penge på aktier i tidligere år? Så indberettes det i de to felter herunder. 

**Felt 849:** Samlet fradragsberettiget tab (uudnyttede) af danske og udenlandske børsnoterede aktier fra og med 2002. 

*Eksempel:* Du har købt og solgt fx aktier i Vestas eller Apple og haft et tab på 10.000 kr inden for de sidste 18 år som ikke har været indberettet til SKAT før. Tab kan kun overføres hvis du ikke har haft udbytte eller gevinster, da det ellers vil blive fratrukket herfra. Først vil tab nemlig trækkes fra summen af dine evt. gevinster og udbytte og hvis der fortsat er overskydende tab vil det herefter kunne overføres til efterfølgende år. Du skal altså have haft gevinster på under 10.000 kr i tilfældet her for at du vil kunne indberette et tab. Tabet overføres altid til efterfølgende år så grunden til, det går tilbage til 2002 kan jo være hvis du fx har haft et tab på 2 millioner kroner, men kun har haft gevinster på 50.000 kr om året, så vil du have fradragsberettiget tab i mange år frem i tiden. 

**Felt 890:** Samlet fradragsberettiget tab (uudnyttede) for danske og udenlandske unoterede aktier (altså fra ‘ikke-reguleret marked’) i perioden 2002-2005. 
- Samme som 849, dog med danske og udenlandske aktier fra et ikke-reguleret marked og kun for perioden 2002-2005. 

Der er pt ingen tidsbegrænsning på hvor langt ud i fremtiden et evt. tab kan fremføres. 

**Hvad?** | **Hvor?** | **Depot?** | **Indberettes** 
------------ | ------------ | ------------ | ------------
Samlet fradragsberettiget uudnyttede tab af danske og udenlandske børsnoterede aktier fra og med 2002  | Reguleret marked | - | Felt 849 
Samlet fradragsberettigettet uudnyttet tab for danske og udenlandske unoterede aktier i perioden 2002-2005. | Ikke-reguleret  marked | - | Felt 890


## Årsopgørelse 
Danske børsmæglere og pengeinstitutter indberetter automatisk til SKAT ved din årsopgørelse, så i princippet behøver du ikke foretaget dig noget, hvis du investerer herigennem, men som beskrevet i afsnittet over med forskudsopgørelsen kan det være en fordel, omend ikke et krav. 

**NB!** Har du investeret i mindre virksomheder eller IPO’s - så læs med her! ⚠️  

Gevinst og tab på uregulerede børser, såsom First North og Spotlight, bliver IKKE indberettet automatisk til SKAT - selvom man har købt gennem platforme som Nordnet. Dvs. hvis man fx har tabt penge på aktier der, så indberetter Nordnet det IKKE for en - der skal man selv have styr på fradragene. Du kan som altid også bruge [TaxHelper](https://www.youtube.com/redirect?event=video_description&redir_token=QUFFLUhqblVkeUF0eXhiTjMxZjF4MVlMV3lGcHdLS21lQXxBQ3Jtc0tuRlBKd1NadEhhQXZOZlJBQjhUeDNiWUhteUgySFFlREU0b010RXhadmhPVGNZVHZGNVdDSGRUaFhxZnYwNl9ZNWRtWHY2VUxjcHZNaXNpMWRfRmt1dFpYeFcwZ2J5bThRZjZ0Q2poUW93WXY2RDhUUQ&q=https%3A%2F%2Fbit.ly%2F3wDqYC3), der også hjælper dig med tab på dine aktier.

Husk også at tab og gevinst altid er summen og at der findes forskellige aktiemiljøer, som ikke arbejder sammen.

Gennemgang af rubrikkerne:

### 1. Kursgevinster 
**Rubrik 66:** Tab og gevinst af aktier på et reguleret marked. 
- Langt de fleste investerer i aktier optaget til handel på et reguleret marked. Det kan fx være børser som Københavns Fondsbørs, NYSE eller Nasdaq. 

**Rubrik 67:** Tab og gevinst af aktier på et ikke-reguleret marked. 
- Hvis du investerer i mindre virksomheder (fx FreeTrailer eller Odico) på børser som [Spotlight](https://spotlightstockmarket.com/en/market-overview/listings/) eller [First North](http://www.nasdaqomxnordic.com/shares/listed-companies/first-north), så er det ikke-regulerede markeder. Husk at dette beløb IKKE indberettes automatisk og du selv er ansvarlig for at beregne og indberette det! 

### 2. Udbytte 
Udbytte er altid lidt mere komplekst pga. regler med udenlandsk kildeskat m.m. Jeg har forsøgt at samle de relevante felter herunder. Beløbet, der skal stå der, er inklusiv den indeholdt danske udbytteskat. 

#### Danske aktier 
**Rubrik 61:** Udbytte fra danske aktier i et dansk depot på et reguleret marked.  
- Fx udbytte fra Novo Nordisk investeret i via Nordnet. 
- 
**Rubrik 62:** Udbytte fra danske aktier i et ikke-dansk depot på et reguleret marked. 
- Fx udbytte fra Novo Nordisk investeret i via eToro. 

**Rubrik 64:** Udbytte fra danske aktier på et ikke-reguleret marked. 
- Fx udbytte fra en virksomhed på Spotlight eller First North børserne. 

**Rubrik 65:** Udbytte fra et ikke-reguleret marked, som ikke er inkluderet i rubrik 64 

#### Udenlandske aktier 
**Rubrik 63:** Udbytte af udenlandske aktier i et dansk depot på et reguleret marked.  
- Fx udbytte fra Apple investeret i via Nordnet. 

#### Andet 
**Rubrik 68:** Udbytte fra aktier på et reguleret marked, hvor der ikke er indeholdt dansk udbytteskat

## Filer og links
![[]]

### Tags
#SKAT