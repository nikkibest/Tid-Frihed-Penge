Sidst ændret: 2022-10-04

## Hvad er en aktie?
En aktie er et værdipapir, der beviser, at du ejer en andel af et selskab. Når du køber en aktie, køber du med andre ord en lille del af selskabet. Det giver dig retten til at få del i selskabets overskud i form af eventuelle udbytter.

Når du køber en aktie, køber du i princippet en lille andel i det selskab, som har udstedt aktien. Starter selskabet eksempelvis med en kapital, der består af 1000 aktier med en værdi på hver 1000 kr., er selskabets aktiekapital 1.000.000 kr. Ejer du én aktie, svarer det til, at du ejer 1/1000-del af selskabet.
![[Pasted image 20221004195915.png|75]]  ==> ![[Pasted image 20221004200335.png|175]] ==> ![[Pasted image 20221004195709.png|75]] ==> ![[Pasted image 20221004201525.png|75]]

- En aktie er en lille ejerandel i et selskab. Når du køber en aktie, ejer du altså en given procentsats af en virksomhed. 
- Kursen på en aktie er aktiens værdi på et givet tidspunkt. Den kan både stige og falde. 
- Markedsværdien af et selskabs aktier fastsættes ud fra kursen på aktierne ganget med antallet af aktier. 
- Du tjener på din aktie, hvis kursen stiger, og du sælger den til en højere pris, end du købte den for - eller hvis en del af selskabets overskud bliver udbetalt til aktionærerne.

## Kan man blive aktionær i alle selskaber i verden?
Nej. Du kan kun købe aktier i de selskaber, der er noteret på en børs og har udstedt aktier til frit salg. OECD vurderer, at der er *41.000 selskaber* i verden, hvor man offentligt kan købe sig ind som aktionær.

I Danmark er der mindre end 140 selskaber, du kan købe aktier i. Det er mange af de største og mest kendte selskaber i landet. Dog er det ikke alle store selskaber, der er noteret på børsen.

## Hvordan kan man tjene penge på aktier?
Der er to måder at tjene penge på aktier: Gennem [[Udbytte]] og gennem kursstigninger (se [[Gennemsnitlige vækst]])

## Hvis det er en god forretning, hvorfor har alle så ikke penge i aktier?
Fordi der altid er en risiko forbundet med at investere. Når du investerer i aktier, kan du nemlig risikere at tabe en del af de penge, du har investeret – eller dem alle sammen i ekstreme tilfælde . Går selskabet, du har aktier i, konkurs, er **aktionærerne blandt de sidste**, der får deres penge tilbage, så det er altså et af de store risikomomenter ved investering i aktier.

## Realiseret versus urealiseret gevinst
Når en aktie handles på en børs, ændrer kursen sig løbende. Kort sagt er kursen et udtryk for, hvad en aktie koster eller er værd, på et givent tidspunkt. Stiger kursen på din aktie, vil du tjene penge, når du sælger den. Det kalder man en realiseret gevinst. Hvis du beholder aktien og forventer, at den stiger yderligere, har du en urealiseret gevinst.

## Vidste du, at ...
- Investering i aktier er forbundet med højere risiko end investering i [[Obligationer]]? 
- En aktie, modsat en obligation, ikke giver et fast [[Udbytte]] eller en fast rente?
- Ved aktier er der ikke nogen garanti for at få udbetalt udbytte, fordi beslutningen ligger hos selskabets bestyrelse?
- De fleste største selskaber er noteret på én eller flere børser, hvilket gør det lettere for aktionærerne at købe og sælge deres aktier?
- NASDAQ OMX er den dominerende [[Børs]] i Danmark?

## Hvordan beskattes aktier?

## Eksempel 

## Tags
### Filer og links 
![[]]
[Danske Bank Hvad er en aktie?](https://danskebank.dk/privat/produkter/investering/kom-i-gang-med-at-investere/artikler/hvad-er-en-aktie)
[Sydinvest Hvad er en aktie?](https://www.sydinvest.dk/investeringshaandbogen/hvad-er-en-aktie)
[Wiki Aktie](https://da.wikipedia.org/wiki/Aktie)
[Maj Invest Skatteregler](https://majinvest.dk/invester-med-maj-invest/fri-opsparing/skatteregler/)
[SKAT Aktie køb og salg](https://skat.dk/data.aspx?oid=2234844)
#ToDo 