Sidst ændret: 2022-12-18

## Princip
Denne node omhandler investering i aktier gennem din virksomhed frem for privat. Dvs. hvis du fx har et ApS eller en enkeltmandsvirksomhed og ønsker at investere noget af dit overskud herfra. Der skelnes mellem selskaber og personlige virksomheder (se tabel under).

**Selskabsformer** | **Personlige virksomheder**
------------ | ------------
Iværksætterselskab (IvS), anpartsselskab (ApS) og aktieselskab (A/S) | Enkeltmandsvirksomhed (ENK) og interessentselskab (IS)

## FAQ
_Hvorfor investere via selskab?_

Som tommelfingerregel giver det ikke mening at oprette et selskab med det formål at investere herigennem (medmindre du måske er professionel daytrader, men ikke som langsigtet privat investor). Der er nemlig også en del omkostninger og administration ved at have et selskab.

Derimod, hvis du i forvejen _har_ et selskab med overskud kan der være fordele ved at investere her igennem pga.:
1. en lavere beskatning
2. investering af bruttoindkomst (penge før skat)
3. muligheder for optimering af personlig beskatning ift. ens virksomheds samlede økonomi.

Jeg kan desuden anbefale [dette blogindlæg](https://pengepugeren.dk/2019/06/skal-jeg-investere-via-selskab/) for at se flere eksempler på investering privat vs gennem selskab.

_Kan man investere via en personligtejet virksomhed?_

Er du selvstændigt erhvervsdrivende som fx håndværker, advokat, revisor, læge eller konsulent med overskud i virksomheden kan det være fordelagtigt at investere dem herigennem. For at investere gennem din personligt ejede virksomhed kræver det du gør brug af ‘virksomhedsskatteordningen’ (VSO), som gør det muligt at en del af virksomhedens overskud kan blive beskattet som kapitalindkomst fremfor personlig indkomst. Det begrænser også en til at man derfor kun kan investere i lagerbeskattede ETF’er og investeringsforeninger, og altså ikke enkeltaktier. Læs mere nederst i håndbogen om investering via VSO.

## Investering via selskab

Før du kan investere i aktier via dit selskab er der nogle ting, du skal have styr på. Du skal:

- Have en LEI-kode
- Oprette et virksomhedsdepot

### LEI-kode

For at investere via et selskab, skal du have en LEI-kode, der står for Legal Entity Identifier og er en slags international CVR-nr for din virksomhed. Det er lovpligtigt for at investere i værdipapirer gennem din virksomhed. Jeg købte selv min gennem [leiservice.dk](https://leiservice.dk). Der findes mange sider, som tilbyder det, men umiddelbart virker det til at være den letteste og billigste. Husk også at koden skal fornyes hvert år, medmindre du køber for flere år af gangen med automatisk fornyelse.

### Virksomhedsdepot

Ligesom du skal have en særskilt erhvervskonto i banken skal du også have et separat depot til dine værdipapirer købt som virksomhed, eksempelvis på Nordnet. Her vil de desuden automatisk indhente din LEI-kode, hvis du opretter din virksomhed depot inden du har fået din LEI-kode. Du kan også indtaste den ved oprettelsen af dit depot. Læs mere om LEI-koder ved Nordnet ved at klikke [her](https://www.nordnet.dk/dk/info/lei).

Som du kan på billedet ligger et eksempel på et virksomhedsdepot nederst sammen med de private depoter. Det gør det let at have alt samlet et sted. Du kan oprette dit virksomhedsdepot ved Nordnet [her](https://www.nordnet.dk/dk/tjenester/kontotyper/virksomhedsdepot).
![[Pasted image 20221218181242.png|200]]

## Investeringsmuligheder

Hvis du er typen, der godt kan lide at investere i fonde vil det give mening at vælge ETF’er på dit virksomhedsdepot. ETF’erne er nemlig i forvejen lagerbeskattede og har generelt en lavere ÅOP end de danske investeringsforeninger. Ekempelvis [denne teknologifond](https://www.nordnet.dk/markedet/etf-lister/16477176-i-shares-sp-500?accid=6) ville passe godt på et virksomhedsdepot. Et eksempel på en global fond kunne være [denne](https://www.nordnet.dk/markedet/etf-lister/16573903-i-shares-msci-acwi). Her vil jeg desuden altid vælge den akkumulerende udgave da du dermed slipper for besværet og omkostningerne ved geninvestering af udbytte og det skattemæssigt ingen forskel gør.

Jeg overvejer også selv at investere i kryptovaluta på virksomhedsdepot. Dette er et emne, jeg fortsat er ved at undersøge, men en mulighed kan være de certifikater, som handles på Nordnet - fx [denne](https://www.nordnet.dk/markedet/oevrige-certifikater/16404889-bitcoin-xbt). Du kan læse mere om handel med kryptovaluta via certifikater på Nordnet [her](https://www.nordnet.dk/dk/info/videnstest/krypto), der er betonet med yderligere risici.

## Skatteregler

Selskaber er nok nær dem, der har de mest simple skatteregler i Danmark. Du bliver nemlig lagerbeskattet af dit resultat for året og heraf skal du betale 22% i selskabsskat af dit overskud. Det præcis samme gør sig gældende for dine investeringer via dit selskab. På den måde indgår dine investeringer på lige fod med andre udgifter og indtægter i dit selskab og giver dig mulighed for selv at optimere på hvornår og hvordan du fx udbetaler løn eller udbytte. For udover du betaler en lavere SKAT via selskab end ved investering privat (med undtagelse af aktiesparekontoen), så har du også mulighed for selv at bestemme hvornår din personlige beskatning skal ske. De penge, du investerer via din virksomhed er nemlig brutto, før SKAT. Investerer du 10.000 kroner i din virksomhed skal du tjene nær det dobbelte privat for at have det samme tilovers til investering privat da du først betaler SKAT, AM-bidrag osv.

Jeg arbejder på at lave et Excel-dokument, hvor man kan beregne dette, men indtil da kan jeg indsætte nedenfor stående eksempel:
![[Pasted image 20221218182456.png]]

**NB!** Som nævnt indledningsvist giver det mest mening at investere via et selskab, hvis du alligevel har et med overskud og investere langsigtet. Investerer du fx et overskud betaler du først 22% i selskabet også personlig beskatning efterfølgende - altså dobbeltbeskatning. Hvis overskudet derimod står investeret i mange år kan du maksimere din rentes rente effekt ved at du investere dine penge _før_ der er betalt SKAT og vente med at betale resten til du en dag trækker dem ud privat - eller måske geninvestere i noget andet?

## Bogføring

Når du investerer via din virksomhed skal det bogføres. Her kan du bruge Dinero og ved at følge [denne guide](https://dinero.dk/support/bogfoering-af-vaerdipapirer/) (kræver Dinero Pro) til at bogføre mine køb af værdipapirer via finansbilag. [Her](https://dinero.dk/support/saadan-bogfoerer-du-udbytte-fra-aktier-aktieudbytte/) er også en guide til bogføring af udbytte, også på Dinero.
![[Pasted image 20221221213414.png|400]]

Husk at du ved køb skal skrive **minus (-)** foran beløbet!

Du skal bogføre dine værdipapirer både:

1.     Når du køber dem (værdien af værdipapirerne og omkostningerne ved køb)
2.     Løbende kursreguleringer (løbende og mindst én gang om året)
3.     Når du sælger dem

Der findes helt sikkert guides eller hjælp til bogføringen på den side, du anvender og ellers så kontakt en revisor.

## Investering via VSO

Når det kommer til investering via personligt ejet virksomhed, så skal det være gennem den såkaldte ‘Virksomhedsskatteordning’ (VSO). Derfor hedder afsnittet ‘Investering via VSO’.

Inden du vælger VSO vil jeg anbefale at du kontakter en rådgiver og/eller revisor. VSO kan medføre en del skattefordele, men også mere administrativt arbejde da din virksomheds økonomi her skal være adskilt fra din privatøkonomi ligesom i et selskab. Derudover skal du være opmærksom på at VSO vil ophøre hvis din virksomhed ikke længere er aktiv.

**Kort om VSO**

Virksomhedsskatteordningen lader dig spare op i din personligt ejede virksomhed med skattemæssige fordele. Du kan nemlig lade det opsparede overskud i virksomhed blive beskattet til den sædvanlige selskabsskat på 22% fremfor som personlig indkomst. 

Samtidigt giver det også noget fleksibilitet ift. mulighed for at udskyde udbetalingen af dit overskud til du muligvis betaler en lavere indkomstskat.

Når du investerer via VSO er der ikke de samme krav, som via et selskab. Du skal nemlig

- Ikke have et virksomhedsdepot, men investere gennem et alm. privat aktiedepot

- Ikke have en LEI-kode

NB! Du kan dog godt investerer VSO gennem et virksomhedsdepot. Det kræver dog at du oprettet depotet med dit CVR-nr og køber en LEI-kode (gebyret for koden kan Nordnet refundere).

For overblikkets skyld anbefaler jeg dog at du opretter et separat aktiedepot til dine VSO-midler på Nordnet. Det er gratis og du kan også navngive det under ‘Mine sider’ -> ‘Min profil og indstillinger’ -> ‘Konto’.

Til gengæld er det vigtigt, at du

- Kun investerer i værdipapirer godkendt til VSO (se afsnit ‘Investeringsmuligheder’ herunder)

- Overfører midler direkte fra VSO-konto/konti til Nordnet og ikke blander sammen med privat

### Investeringsmuligheder

Der er nogle begrænsninger og særlige regler for investering via VSO. Reglerne er dog med tiden blevet mere fleksible. 

Du kan investere i akkumulerende (lagerbeskattede) investeringsforeninger.

Det også er muligt at investere i enkeltaktier, unoterede aktier og aktiebaserede fonde, hvis du forinden indskyder pengene på en kapitalforsikring. 

### Skatteregler

I en personligt ejet virksomhed beskattes du som udgangspunkt med alm. indkomstskat af dit overskud - uanset om det udbetales eller ej. Med VSO kan du lade dit opsparede overskud (altså det, som du ikke udbetaler) stå i virksomheden til en skattesats på 22% og udskyde indkomstskatten til evt. realisering (udbetaling). 

**Eksempel med VSO**

Du er selvstændig konsulent og tjener før skat 700.000 kr i 2022.

Du vælger at udbetale løn op til topskattegrænsen på 552.500 kr (svarende til 46.042 kr/md) som beskattes med alm. indkomstskat. Resten lader du stå i virksomheden.

Ved at anvende VSO kan de resterende 147.500 kr investeres til kun 22% i SKAT og udskyde indkomstskatten til de engang udbetales.

Ved at anvende VSO har du altså både mulighed for at holde dig under topskattegrænsen samt udskyde udbetalingen af lønnen til et senere tidspunkt hvor du måske har en lavere indkomst (og dermed betaler mindre skat). Du opnår altså en højere fleksibilitet samtidigt med at likviditeten i selskabet forbedres.

Hvis du valgte at udbetale hele overskudet i løn ville du først betale indkomstskat og efterfølgende betale en mulig højere skat da aktieindkomst fx er 27/42% og kapitalindkomst mindst 37%.

### Skatteregler

Når du anvender VSO er der krav til at du udarbejder både et årsregnskab og et skatteregnskab ligesom at der skal være fuldstændig adskillelse af virksomhedens økonomi og din privatøkonomi.

Jeg anbefaler du opsøger professionel hjælp og rådgivning ved fx at kontakte en skatterådgiver eller revisor.

## Filer og links
![[]]

### Tags
#Virksomhed