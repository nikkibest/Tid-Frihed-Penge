Sidst ændret: 2022-11-13

## Princip

Her finder du et overblik over de gebyrer, der kan være forbundet med investering i værdipapirer. 

🏦 Depotgebyr 

Nogle steder koster det et fx årligt gebyr blot det at have et depot til investering (fx aktiedepot eller aktiesparekonto). Det er typisk pengeinstitutter såsom din bank, der kræver den slags - hvorimod det er gratis ved de online børsmæglere som fx Nordnet og Saxo Bank. 

Banker/pengeinstitutter 

Online børsmæglere 

Nogle gange et gebyr 

Gratis 

💸 Kurtage (handelsomkostning) 

Når du køber og sælger værdipapirer betaler du næsten altid kurtage som er den provision, du betaler til børsmægleren eller pengeinstituttet, du handler værdipapiret gennem. Dog med undtagelse af Nordnets månedsopsparing, der er fritaget for kurtage ved køb, og eToro, der ingen kurtage har på amerikanske værdipapirer. [Degiro](https://www.degiro.dk/priser) har også netop indført kurtagefri handel på amerikanske og danske aktier samt alle ETF’er. 

Kurtagen er typisk en procentsats som fx 0,1%, men med et minimumsbeløb, du altid - som minimum - betaler. Det kan fx være 29 kr, som det er for danske aktier ved Nordnet.  

Eksempel: Kurtage på 0,1% (minimum 29 kr) 

Hvis du køber aktier for 100 kr og kurtagen er 0,1% så vil du betale 0,1 kr i kurtage - men pga. minimumsbeløbet skal du faktisk betale 29 kr, eller hele 29% i kurtage fremfor 0,1%. 

Køber du aktier for 1000 kr er 0,1% nu 1 kr, men du skal stadigvæk betale minimumsbeløbet 29 kr. Det er altså først når du køber for 29 / 0,001 = 29.000 kr (eller mere) at du nøjes med at betale 0,1% i kurtage.  

Det er også derfor man især skal være opmærksom på kurtagen hvis man handler for små beløb. Hvis du betaler 0,1% i kurtage ved køb og salg skal du have en fortjeneste på ~0,2% før du går i nul. Hvis du betaler 5% er det ~2 x 5% altså de første 10% af dit afkast, der går til at dække kurtagen med. Overvej her løsninger uden kurtage som fx Nordnets månedsopsparing. 

Se prislisten for kurtage ved handel hos Nordnet [her](https://www.nordnet.dk/dk/kundeservice/prisliste/priser-aktiedepot). 

Se prislisten for kurtage ved aktiehandel hos Saxo Bank [her](https://www.home.saxo/da-dk/products/stocks). 

📊 Spread 

Spread er forskellen mellem din købs- og salgskurs på værdipapiret, og altså en indirekte omkostning du betaler ved en højere købs- end salgspris. 

Fx er købskursen i skrivende stund på Danske Invest Global Indeks 120,15 kr og salgskursen 120,1 kr - altså en forskel på 0,05 kroner. På Nordnet kan du se købs og salgspris samt spread under værdipapirets navn (figur 1).
![[Pasted image 20221113230641.png]]

Figur 1: Eksempel på købs- og salgspris for et værdipapir samt spread fra Nordnet. 

Spread findes både på enkeltaktier, fonde og andre typer af værdipapirer og kan være større for aktier med mindre omsætning (mindre likvide værdipapirer) og nær Børsens åbnings- og lukketid. 

💶 Vekselomkostninger 

Du betaler vekselomkostninger, hvis du køber værdipapirer i en anden valuta end den, du har på dit depot, som typisk vil være danske kroner (DKK). Hvis du køber aktier i udenlandsk valuta fra et aktiedepot med DKK som hovedvaluta så sker vekslingen automatisk så beløbet omregnes til danske kroner ved køb og salg - men mod  betaling af vekselomkostninger - der ligesom kurtage også er en %-sats af det beløb, du handler for, fx 0,25%. 

Eksempel: Køb af Apple aktier i USD ved Nordnet med automatisk veksling 

Du køber Apple Aktier (fra USA) for 1000 USD og betaler 13 USD i kurtage, men oveni det 0,25% i vekselomkostninger, altså 2,5 USD, for automatisk veksling. 

Det gælder for alle udenlandske værdipapirer (enkeltaktier og fonde). 

Du kan spare penge på vekselomkostninger ved at [oprette en valutakonto i udenlandsk valuta](https://docs.google.com/document/d/1BO_AWkrj_e54k8BvIJgNgjwRf41ajENZz0rmPNGW588/edit?usp=sharing). På Nordnet som eksempel koster det dig nemlig kun 0,075% af veksle manuelt til din valutakonto, men 0,25% hvis du veksler automatisk ved køb af udenlandske aktier fra konto i DKK. Når du skal veksle er det en fordel at gøre det på valørdagen (2 handelsdage efter handlen har fundet sted). Hermed undgår du at betale renter og får vekslet det præcise beløb. 

Du betaler også vekselomkostninger når du modtager udbytte i udenlandsk valuta (og evt. geninvesterer det). Her kan det derfor også være en fordel at have en valutakonto tilknyttet. 

📑 Ind- og udtrædelsesgebyrer 

Når du investerer i en aktiefond eller ETF fra en investeringsforening betaler du et engangsgebyr før og efter investering i en fond for udstedelse (emissionstillæg) eller indfrielse (indløsningsfradrag) af nye investeringsbeviser til dig. Gebyrerne sikrer, at nye aktionærer i fonden selv betaler for omkostningerne ved at træde ind og ud. 

Det er en procentsats ligesom kurtage (dog uden minimumsgebyr) og vekselomkostninger. I praksis betyder det, at du betaler en lidt højere kurs (ved køb) end fondens indre værdi og får lidt lavere kurs (ved salg) end fondens indre værdi. 

Eksempel: Køb af Sparindex Globale Aktier via månedsopsparing på Nordnet 

Du har oprettet en månedsopsparing ved Nordnet og handler automatisk ind i den passive globale indeksfond, SPVIGAKL, hver måned. Du betaler ingen kurtage på månedsopsparingen og ingen vekselomkostninger, da den handles i DKK. Tilgengæld er der et emissionstillæg på 0,17%. Hvis du køber for 500 kr betaler går der derfor 0,85 kr hertil. 

Ved salg af dine aktier betaler du 0,14% i udtrædelsesomkostninger. 

Du kan finde gebyrerne i fondens faktaark, som fx [her](https://doc.morningstar.com/document/4b226f0f5eb1655e3ae3bace3b519845.msdoc/?clientid=nordnet&key=b3a3825282b90bac) for Sparindex INDEX Globale Aktier. 

NB! [Nordnets egne indekfonde](https://www.nordnet.dk/dk/marked/fonde/indeksfonde?gclid=Cj0KCQiAy4eNBhCaARIsAFDVtI3Y2LSq4UzfV9pKlTEvt3N3rJLLcC3N859fBAD7HR5cVyzgWUF00KoaAlbQEALw_wcB) har ikke ind- og udtrædelsesgebyrer. 

📈 ÅOP (Årlig Omkostning i Procent) 

Ved investering i fonde sparer du tid, besvær, viden og kurtage ved at skulle købe en masse forskellige enkeltaktier, du i stedet helt automatisk kan blive medejer af via en aktiefond - til gengæld betaler du en ÅOP for at være aktionær i fonden. 

For en passiv fond vil ÅOP typisk være omkring 0,5% for danske fonde og helt ned til 0,04% for udenlandske ETF’er. For aktive fonde ligger ÅOP typisk på mellem 1-3%. 

Eksempel: Langsigtet investering af 100.000 kr med forskellig ÅOP og gns. 8% årligt afkast 

Hvis du investerer i en indeksfond med ÅOP på 0,5% vil du efter 20 år have en formue på 446.00 kr. 

Hvis du investerer i en aktiv fond med ÅOP på 2% vil du efter 20 år have en formue på 331.000 kr. 

Du mister altså i scenariet her 115.000 kr i afkast pga. højere årlige omkostninger i procent. 

ÅOP trækkes automatisk fra fondens værdi og betales derfor direkte i form af mindre afkast. 

Overblik over gebyrer
![[Pasted image 20221113230736.png]]

 ⚠️ Andre gebyrer 

Der kan også være andre gebyrer forbundet med investering, som ikke er del af listen her. Det kan fx være: 

-   Overførselsgebyrer til og fra dit depot, når du skal hhv. indsætte og hæve penge 
    
-   Rente og afgift på værdipapirlån ved shorting af aktier 
    
-   Rente hvis du går i minus på en konto 
    
-   Præmie ved køb af option 
    

-   M.v. 
    

Men overordnet så er det som almindelig amatør investor i enkeltaktier og fonde via et dansk depot, de udgifter, som du skal være opmærksom på.

## Eksempel

## Filer og links
![[]]

### Tags
#ToDo 