# Langtsigtet investeringsstrategi
Sidst ændret: 2022-09-30

## Princip
- Den langtsigtende investeringsstrategi går kort fortalt ud på at investere og holde sine investeringer i lang tid, og derved udnytte [[Renters rente effekten]]. Her menes som oftest ***minimum 5 år***  og aller helst så længe som muligt!
- Selvom den [[Gennemsnitlige vækst]] siger, at aktiemarkedet vokser omkring ***7~9% om året***, så er det **GENNEMSNITLIGT**!
- Nogle år vokser det rigtig meget, andre år falder det.
- Som set i figuren nedenunder er længste perioder fra et fald tilbage til ATH igen i S&P500 indexet:
![[Pasted image 20220927225556.png|550]]![[Pasted image 20220927230155.png|550]]![[Pasted image 20221004200648.png|550]]
	- 4 år gennem Finanskrisen, 2008 - 2012
	- 7 år Dot com boblen 2000 - 2007
	- Men man kan også se, at markedet er **ALTID**  kommet sig igen, og overall er indexet vokset med 2890% over 40 år!
- Derfor er det meget sandsynligt, at man over den korte bane mister penge ved at investere. 
- *Men* i det lange løb, bliver det mere og mere sikkert at man kommer til at få gevinst.
- Som figuren nedenunder viser, så *reduceres* risikoen for at du mister penge mere og mere, desto *længere* du holder dine penge investeret!
![[Pasted image 20220930215803.png]]
- ***Derfor*** er det en god idé at investere over lang tid!!


## Hvordan ser strategien ud?
I denne strategi er der 6 trin, der bør som minimum overvejes:
1. **Rådighedsbeløb**
	- *Hvor meget* vil du investere for i dag og løbende i fremtiden?
	- Ud fra et godt gennemført [[Budget]], kan du beregne hvor stor din opsparingsrate (det, der er tilovers efter alle normale udgifter er tilbage)
	- Men et godt bud på en månedlig investering er omkring 10~40% af den månedlige indtægt (personlig mening)
	- Det varierer selvfølgelig alt efter ens indtægt og ens levesituation
2. **Tidshorisont**
	- *Hvornår* skal du bruge pengene?
	- Det er en god idé at planlægge, hvornår du vil bruge penge eller til hvad
	- F.eks. at bruge dem til et stort købsbeløb, som et hus eller lignende
	- Eller at vælge og holde dem over lang tid. Som princippet ovenover viser, så er ***minimum 5 år*** holdt investering en god plan for at minimere risikoen for tab
3. **Risiko/Spredning**
	- *Hvor risikovillig* er du og hvor store udsving (*volatilitet*) kan du håndtere?
	- Dette kommer ned til din psykologi, og hvor godt du klarer at håndtere udsving i aktiekursen
	- *Høj risiko* involerer *store udsving i aktiekursen*, men samtidig en gennemsnitligt *større vækst*
		- Fås ved at investere i Vækst [[Aktier]], [[Indeksfonde]] og [[ETF'er]] med hovedvægt i vækst aktier, og/eller [[Kryptovaluta]]
	- *Lav risiko* involverer *lavere udsving i aktiekursen*, men en *mindre gennemsnitlig vækst*
		- Fås ved at investere i Value [[Aktier]], [[Indeksfonde]] og [[ETF'er]] med hovedvægt i value aktier, og/eller [[Obligationer]]
	- At sprede sine investeringer ud i flere forskellige typer og antal af [[Aktier]] er også en måde at reducere risiko, for du dermed ikke smider alle dine penge på en hest. Spredning er redning! 
		- [[Indeksfonde]] og [[ETF'er]] er en nem måde at sprede sin risiko
4. **Tidsforbrug**
	- *Hvor meget tid* vil du bruge på at investere og følge med i dine investeringer?
	- Psykologist kan det være meget svært, hvis man bruger for meget tid og energi på at kigge så sine investeringer
	- Det er derfor en god idé, at bruge *så lidt tid som muligt* på både at investere men også på at følge med sine investeringer
	- Her kan investering igennem [[Nordnet]]'s [[Månedsopsparing]] være et godt værktøj, hvor der automatiskt bliver investeret for dig
5. **Invester jævnligt**
	- *Hvor ofte* vil du investere?
	- Hvis du gør det til en vane at investere, så vil det føles mere naturligt, og blive en naturlig del af dit månedsforbrug
	- Dette ville psykologist gøre det nemmere at være investor over tid, og derfor en god idé
	- Dette begreb kaldes også [[Dollar Cost Averaging]]
	- Igen her, er [[Nordnet]]'s [[Månedsopsparing]] et godt værktøj, hvor der bliver investeret hver måned d. 8. for dig
6. **Reservebeløb**
	- *Hvor mange penge* vil du have stående som reserve i cold cash?
	- Det kan være en god idé at have en *nødreserve i cold cash*, hvis nu bilen lige pludselig til mekanikeren, vinduerne skal skiftes eller andre uforventede udgifter opstår
	- Men en nødreserve, kan det give en *ro i maven*, sådan at de investerede penge kan frit blive investerede og ikke lige pludselig skal sælges ud for at dække et uforventet beløb
	- En god tommelfinger regel er at have en nødreservebeløb på omkring *3~4 gange dit månedlige forbrug* (personlig mening)

## Hvorfor bør man have en strategi? 
- I min verden handler en strategi mindre om aktier, afkast osv, men mere om psykologi, velvære og investeringsstil.
- Især psykologi er et vigtigt emne, fordi som figuren viser, så er der mange opture men også mange nedture. Og det er især i nedturene, at det er vigtigt at have en strategi at holde sig til og komme igennem indtil næste opgang
![[Pasted image 20221001000318.png|700]]
- Man kan selvfølgelig godt - og bør helt sikkert have det med i sine overvejelser - lægge en strategi ud fra et ønsket afkast, men markedernes veje er uransagelige. 
- Derfor når jeg snakker om strategi, så er det primært med det formål at:
	- Vide man har sat sig grundigt ind i stoffet og er klar til at begive sig ind på aktiemarkedet
	- Er afklaret med sine beslutninger (ingen fortrydelser)
	- Og derfor kan sove roligt og bekymret om natten (det vigtigste af det hele!)

## Eksempler på MANGLENDE strategi 
Det der nemlig kan ske, hvis du IKKE har en strategi, kan fx være: 
- **Fortrydelse af impulskøb.** Du vælger at købe aktier, fordi du har hørt den omtalt som den næste raket på et aktiefora - men du ser dagen efter dit køb, at de falder 30% og du vælger derfor at sælge. Her er der tydeligvis ikke lagt nogen strategi, da man i stedet for at lave sin egen research har lyttet til en tilfældig person på nettet og investeret sine penge, men så snart man ser tilbagegang bliver man derfor urolig - du har nemlig ikke styr på virksomheden og føler derfor du må trække pengene ud - med tab - fordi du ikke havde lavet forarbejdet. 
- **Sælger for tidligt.** Du bestemmer dig for at være langsigtet investor, men kort tid efter du har købt dine aktier, er nogle af dem steget ret meget. Du vælger derfor at sælge ud lang tid før planlagt og investere mere i dem, der ikke har klaret sig så godt, da du tænker, at det jo helt sikkert må gå bedre med dem i fremtiden. Der sker så det, at de virksomheder, du sælger, klarer sig ENDNU bedre i fremtiden hvorimod de andre fortsætter deres nedtur. Du sælger nu derfor ud i de virksomheder, der har lidt fald, for at gå ind i de andre, men efterfølgende sker præcis det modsatte. 
- Pointen er, at **markederne kan ikke times** - det er i hvert fald min overbevisning og ikke noget, som jeg gør mig i.
- Det er der også utallige beviser på, som fx Warren Buffets 1.000.000 bet eller eksemplet med de 3 cases på S&P500 indekset over en periode på 40 år fra [[Dollar Cost Averaging]]. 
- **Time in the market beats timing the market**. 
## Min egen strategi 
1. Jeg investerer løbende (50% af min nettoløn hver måned) i passive indeks via [[Månedsopsparing]]. 
2. Dermed bruger jeg så lidt tid som muligt på at investere, og jeg prøver så vidt muligt ikke at bruge for meget tid at følge med i mine investeringer
3. Jeg har 100% [[Udbyttebetalende]] indeksfonde, så høj risiko men god spredning og fokuserer på de udbyttebetalende, fordi jeg arbejder mod tidlig økonomisk frihed.
4. Jeg holder pengene forever, eller indtil jeg absolut skal bruge dem
5. Jeg har et rådighedsbeløb på omkring 100.000 kr

## Filer og links
![[]]
[Forbes](https://www.forbes.com/sites/kristinmckenna/2021/03/05/should-i-invest-when-the-market-is-high-dispelling-the-buy-low-sell-high-myth/?sh=10ac08235376)
[mymoneyblog](https://www.mymoneyblog.com/a-better-way-to-view-stock-market-risk.html)
[Youtube, Daniel](https://www.youtube.com/watch?v=EzmETMNBXvs)

### Tags
#StartHer 
