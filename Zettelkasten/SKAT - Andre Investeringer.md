Sidst ændret: 2022-11-13

I dette dokument gives der et overblik over SKAT af andre typer af investeringer og indkomster end aktier. Dette dokument her er alene til inspiration. 

## FAQ 
*Hvad skal jeg betale i SKAT af min kryptovaluta?* 
Efter de seneste opdateringer fra SKAT så beskattes alt som personlig indkomst. Læs mere længere nede i dokumentet og vær opmærksom på at skattereglerne stadig er både meget nye og opdateres løbende! 

## Kryptovaluta 
Det skal først og fremmest nævnes at skattereglerne ikke er opdateret, når det kommer til alle aspekter af kryptovaluta. Se seneste information fra SKAT [her](https://skat.dk/skat.aspx?oid=8953). 

🎥 Der er også en video omkring skat af krypto, du kan se [her](https://youtu.be/MySi1sVbaX4). 

*1. Handler (‘trader’) du med kryptovalutaer, altså køber og sælger, så anses det som spekulation med gevinst for øje.* 
Hvis du ligesom jeg beholder dine kryptovaluta langsigtet og ikke sælger, skal du ikke oplyse noget til SKAT. Du kan også bruge [CryptoSkat](https://cryptoskat.dk/), der hjælper med din indberetning. 

Indkomsten beskattes som ‘Anden personlig indkomst uden AM-bidrag’. 

Forskudsopgørelse: | Felt 250 
------------ | ------------
Årsopgørelse: |  [Rubrik 20](https://skat.dk/SKAT.aspx?oid=133141) ved fortjeneste, [Rubrik 58](https://skat.dk/SKAT.aspx?oid=1919642) ved tab 

**NB!** Hver handel opgøres individuelt og tab må ikke modregnes fortjeneste - modsat aktier hvor du beskattes af summen af tab og fortjeneste. Jeg anbefaler du læser guiden fra SKAT og ser min video linket til ovenfor.   

*2. Udlån af kryptovaluta gennem platforme som fx [Celsius](https://l.facebook.com/l.php?u=https%3A%2F%2Fcelsiusnetwork.app.link%2F19218598dd%3Ffbclid%3DIwAR1NJEqtsvINE07v4Y5eW0wY11Gy5IfOfdQDhUl46gk50ievxMIvVjHNpdY&h=AT0zOtcrqOzmrFT6JyVGSqrX2HmrCxNV4rv9q_XsSrRslvn6JLGgb5rByYCl-przLlfpHoKLapwWhJpOESrFl26ANgNzr2xaDpNADYiI_l70olUXX1vGreq5gtezVw5beMmgdEI) og modtagelse af en ugentlig rentebetaling i form af kryptovaluta til din wallet.* 
Når du får løbende afkast på din kryptovaluta bliver du beskattet som personlig indkomst ved modtagelsen af dette. Hvis du beholder dem med henblik på at opnå fortjeneste ved videresalg anses det som spekulation (se punkt 1) og du vil beskattes af den evt. kursgevinst. 

Forskudsopgørelse: | Felt 250 
------------ | ------------
Årsopgørelse: |  [Rubrik 20](https://skat.dk/SKAT.aspx?oid=133141)
  
*3. ‘Staking’ af kryptovaluta (læs evt. mere [her](https://krypto-valutaen.dk/hvad-er-staking/))* 
Når du staker din kryptovaluta (stiller den til rådighed til at validere transaktioner, læs mere [her](https://kryptoformidling.dk/hvad-er-staking/)) bliver du beskattet som personlig indkomst ved modtagelsen af dit afkast. Hvis du beholder den tildelte kryptovaluta med henblik på at opnå fortjeneste ved videresalg anses det som spekulation (se punkt 1). 

Forskudsopgørelse: | Felt 250 
------------ | ------------
Årsopgørelse: |  [Rubrik 20](https://skat.dk/SKAT.aspx?oid=133141)

## Crowdlending 

Gør du brug af crowdlending som fx Mintos og Bondora så kan det være lidt mere besværligt med indberetningen til skat. De danske som fx Kameo (ved danske lån) og Lendino er dog ret ligetil. Se guide fra SKAT [her](https://www.skat.dk/SKAT.aspx?oId=2234858). 

*1. Renteindtægter fra dansk crowdlending* 
De danske platforme har oplysningspligt, så derfor skulle både indtægter og tab automatisk indberettes i din årsopgørelse. NB. Danske ‘The-many’ bliver faktisk beskattet som aktieindkomst. 

Indkomsten beskattes som ‘Kapitalindkomst’. 

Forskudsopgørelse: | Felt 214
------------ | ------------
Årsopgørelse: |  [Rubrik 31](https://skat.dk/skat.aspx?oid=133148)   

*2.  Renteindtægter fra udenlandsk crowdlending* 
Dette er lidt mere kompliceret og indberettes ikke automatisk. Du skal desuden både indberette de penge, du har stående samt den renteindtægt, du har fået. Jeg har fundet [en guide](https://crowdlendingdanmark.dk/indberetning-til-skat-af-crowdlending-indtaegter/), du kan støtte dig til, når det kommer til indberetningen. 

Indkomsten beskattes som ‘Kapitalindkomst’. 

Forskudsopgørelse: | Felt 214
------------ | ------------
Årsopgørelse: |  [Rubrik 39](https://skat.dk/skat.aspx?oid=170528) 

## Samleobjekter og privat salg 

Sælger du fx Pokémon kort, Rolex ure, biler, modetøj, sneakers, vin, kunst e.l. skal du muligvis beskattes ved et evt. salg. Det drejer sig ikke om beløbet, men derimod dit formål med salget. Salget er skattepligtigt, hvis du sælger med videresalg som formål.  

Eksempel 
Index | Beskrivelse
------------ | ------------
Skattefrit privat salg: | Du interesserer dig for sneakers og har købt mange dyre par gennem tiden. På et tidspunkt beslutter du dig at sælge ud, da du hellere vil købe nye støvler. Selvom du sælger til en højere pris, skal du ikke beskattes, da du har brugt skoene og ikke købte med formålet om at sælge videre. 
Skattepligtigt privat salg: | Du interesserer dig for sneakers og opsøger gode tilbud, så du kan sælge dem videre med fortjeneste. Du går ikke i skoene og sælger regelmæssigt ud for at købe nye til senere at sælge. Du er her skattepligtigt da dit formål med købet er at videresælge med økonomisk gevinst. 

Hvis du er skattepligtig kan det enten betragtes som hobbyvirksomhed eller erhvervsvirksomhed, hvor sidstnævnte vil være hvis du sælger regelmæssigt og på professionel vis. Ved hobbyvirksomhed skal du beskattes, men behøver ikke momsregistrering og ved erhvervsvirksomhed skal du både beskattes, momsregistreres og føre regnskab. Det er altid op til SKAT at vurdere og er du i tvivl, så kontakt SKAT. 

## Husleje fra udlejning 

Modtager du indkomst i form af husleje fra udlejning af bolig, så læs med her. 

*1. Hvis du udlejer et værelse eller en bolig, du selv bor i så skal indkomsten indberettes til SKAT. Den indkomst, du skal indberette afhænger af om du udlejer privat eller gennem bureau og perioden for udlejning. Se guide fra SKAT [her](https://skat.dk/skat.aspx?oid=2234798) og tjek også [denne håndbog](https://docs.google.com/document/d/1hFGp93D2iUNPMdbpibPAD2Uu7ZcRCggG9r3D-x8oits/edit?usp=sharing).* 

Indkomsten beskattes som ‘Kapitalindkomst’. 

Forskudsopgørelse: | Felt 218 
------------ | ------------
Årsopgørelse: |  [Rubrik 37](https://skat.dk/skat.aspx?oid=1733061) 
 
*2.  Hvis du udlejer en bolig, du ikke selv bor, i en periode på mindst 12 måneder, er det erhvervsmæssig udlejning. Der stilles krav om regnskab og udfyldning af et oplysningsskema. Se guide fra SKAT [her](https://skat.dk/skat.aspx?oid=2234797).* 

Indkomsten beskattes som ‘Anden personlig indkomst uden AM-bidrag’. 

Forskudsopgørelse: | Felt 250
------------ | ------------
Årsopgørelse: |  [Rubrik 20](https://skat.dk/SKAT.aspx?oid=133141) 

**NB!** Du har også mulighed for at køre udlejningen gennem virksomhedsskatteordningen (VSO) og hvis du har flere ejendomme/enheder at køre det gennem et selskab. Jeg anbefaler du kontakter professionel rådgivning heromkring.

## Filer og links
![[]]

### Tags
#SKAT 